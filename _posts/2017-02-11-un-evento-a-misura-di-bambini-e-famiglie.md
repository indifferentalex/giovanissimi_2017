---
layout: article
title: "Meeting Nazionale dei Giovanissimi 2017, un evento a misura di bambini e famiglie"
description: "A poco più di sei mesi dallo svolgimento del Meeting Nazionale dei Giovanissimi-Memorial Adriano Morelli, sotto l'egida della Federazione Ciclistica Italiana, a Porto Sant’Elpidio si lavora alacremente per accogliere nel migliore dei modi i tanti bambini, le famiglie e gli accompagnatori delle società al seguito che raggiungeranno la cittadina balneare elpidiense tra il 15 e il 18 giugno."
date: 2017-02-11 10:00:00 -0600
image: https://s3.eu-central-1.amazonaws.com/giovanissimi/porto-sant-elpidio.jpg
imagealt: "Il lungomare e la pista ciclabile di Porto Sant'Elpidio, con il mare a due passi"
---

# Meeting Nazionale dei Giovanissimi 2017, un evento a misura di bambini e famiglie

#### Luca Alò - {{ page.date | date: '%m/%d/%Y' }}

![Il lungomare e la pista ciclabile di Porto Sant'Elpidio, con il mare a due passi](https://s3.eu-central-1.amazonaws.com/giovanissimi/porto-sant-elpidio.jpg)

A poco più di sei mesi dallo svolgimento del Meeting Nazionale dei Giovanissimi-Memorial Adriano Morelli, sotto l'egida della Federazione Ciclistica Italiana, a Porto Sant’Elpidio si lavora alacremente per accogliere nel migliore dei modi i tanti bambini, le famiglie e gli accompagnatori delle società al seguito che raggiungeranno la cittadina balneare elpidiense tra il 15 e il 18 giugno.

Nonostante le difficoltà contingenti e i disagi legati al terremoto, anche la Federazione Ciclistica Italiana, riunitasi di recente per il Consiglio Federale, ha espresso fiducia e continuità sul lavoro degli organizzatori e fatto leva maggiormente sulla determinazione degli enti locali ad ospitare l’evento nazionale giovanile come momento di festa e di rilancio dello sport marchigiano e non solo.

La tradizione ciclistica ultratrentennale di Porto Sant’Elpidio, che annovera il Giro d’Italia, la Tirreno-Adriatico, il Giro delle Regioni e tante altre manifestazioni di spessore a carattere professionistico e dilettantistico, ha permesso agli organizzatori di acquisire una maggiore esperienza nel campo della ricettività grazie a una rete di strutture sul territorio che presentano il miglior rapporto tra qualità e prezzo.

Per il meeting 2017 tra bed&breakfast, hotel e villaggi turistici, i prezzi concordati a persona sono di 32 euro (pernotto con colazione), 42 euro (mezza pensione) e 52 euro (pensione completa).

Ogni famiglia o squadra può effettuare direttamente la propria prenotazione sul sito ufficiale della manifestazione http://meetingpse2017.it/ senza avvalersi di agenzie del settore per non ricaricare ulteriori costi.

Gran parte delle strutture sono nel territorio di Porto Sant'Elpidio, ad una distanza massima dai campi gara di 6 chilometri, raggiungibili con una bellissima pista ciclabile che si snoda su tutto il territorio elpidiense e sul lungomare.

Tutti coloro che usufruiranno le strutture convenzionate, riceveranno un’apposita card che abilita sconti e offerte vantaggiose su tantissimi prodotti e servizi locali contribuendo così anche all’animazione del territorio.

Tutte le procedure di iscrizione per le singole società sono riconducibili al sito della Federazione Ciclistica Italiana nella sezione Giovanile al link http://giovanile.federciclismo.it/it/infopage/come-ci-si-iscrive/f68c79f8-7b95-4a8d-9fad-dd6c32d4a4a0/