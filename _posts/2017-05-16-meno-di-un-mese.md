---
layout: article
title: "Meeting Nazionale Giovanissimi FCI, meno di un mese al festival giovanile a due ruote d’Italia"
description: "“La città che ha il mare e la bici nel cuore”: ogni anno Porto Sant’Elpidio mostra con orgoglio la propria vocazione al ciclismo, sport strettamente legato alla promozione del territorio che rappresenta il valore aggiunto dell’attività organizzativa della Gio.Ca. Communications e dell’amministrazione comunale di Porto Sant’Elpidio legati ai grandi eventi che ruotano al marchio de il Grande Ciclismo a Porto Sant’Elpidio."
date: 2017-05-16 10:00:00 -0600
image: https://s3.eu-central-1.amazonaws.com/giovanissimi/logo_nuovo.png
imagealt: "Mascot del Meeting Nazionale Giovanissimi edizione 2017"
---

# Meeting Nazionale Giovanissimi FCI, meno di un mese al festival giovanile a due ruote d’Italia

![Mascot del Meeting Nazionale Giovanissimi edizione 2017](https://s3.eu-central-1.amazonaws.com/giovanissimi/logo_nuovo.png)

“La città che ha il mare e la bici nel cuore”: ogni anno Porto Sant’Elpidio mostra con orgoglio la propria vocazione al ciclismo, sport strettamente legato alla promozione del territorio che rappresenta il valore aggiunto dell’attività organizzativa della Gio.Ca. Communications e dell’amministrazione comunale di Porto Sant’Elpidio legati ai grandi eventi che ruotano al marchio de il Grande Ciclismo a Porto Sant’Elpidio.

Un appuntamento di gran richiamo per il ciclismo giovanile nazionale under 13 che farà affluire nella città balneare elpidiense tanti bambini e ragazzi dai 7 ai 12 anni che, dal 15 al 18 giugno, si sfideranno a suon di pedalate nelle discipline strada, fuoristrada e abilità.

Ogni famiglia o squadra può effettuare direttamente la propria prenotazione sul sito ufficiale della manifestazione http://meetingpse2017.it/ senza avvalersi di agenzie del settore per non ricaricare ulteriori costi.

Tra bed & breakfast, hotel e villaggi turistici, i prezzi concordati a persona sono di 32 euro (pernotto con colazione), 42 euro (mezza pensione) e 52 euro (pensione completa).

Gran parte delle strutture sono nel territorio di Porto Sant'Elpidio, ad una distanza massima dai campi gara di 6 chilometri raggiungibili con una bellissima pista ciclabile che si snoda su tutto il territorio elpidiense e sul lungomare.

Tutti coloro che usufruiranno le strutture convenzionate, riceveranno un’apposita card che abilita sconti e offerte vantaggiose su tantissimi prodotti e servizi locali contribuendo così anche all’animazione del territorio.

Tutte le procedure di iscrizione per le singole società sono riconducibili al sito della Federazione Ciclistica Italiana nella sezione Giovanile al link [http://giovanile.federciclismo.it/](http://giovanile.federciclismo.it/it/infopage/come-ci-si-iscrive/f68c79f8-7b95-4a8d-9fad-dd6c32d4a4a0/)