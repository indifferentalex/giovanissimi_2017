---
layout: article
title: "Il Premio Franco Ballerini alla miglior coreografia e scenografia del Meeting Nazionale dei Giovanissimi FCI"
description: "Il Meeting Nazionale dei Giovanissimi, sotto l’egida della Federazione Ciclistica Italiana, è l’evento di punta del ciclismo a Porto Sant’Elpidio: grazie alla Gio.Ca. Communications, al comitato de il Grande Ciclismo a Porto Sant’Elpidio, all’entusiasmo e alla forte disponibilità mostrata dall’amministrazione comunale della città elpidiense (con in testa il sindaco Nazzareno Franchellucci e l’assessore allo sport Milena Sebastiani) si potrà ammirare uno spettacolo che unisce la promozione del territorio alla vetrina del ciclismo giovanile d’Italia under 13 con le discipline strada, fuoristrada, abilità da giovedì 15 a domenica 18 giugno."
date: 2017-06-02 10:00:00 -0600
image: https://s3.eu-central-1.amazonaws.com/giovanissimi/Franco Ballerini.jpg
imagealt: "Premio Memorial Franco Ballerini del Meeting Nazionale Giovanissimi edizione 2017"
---

# Il Premio Franco Ballerini alla miglior coreografia e scenografia del Meeting Nazionale dei Giovanissimi FCI

#### Luca Alò - {{ page.date | date: '%m/%d/%Y' }}

![Premio Memorial Franco Ballerini del Meeting Nazionale Giovanissimi edizione 2017](https://s3.eu-central-1.amazonaws.com/giovanissimi/Franco Ballerini.jpg)

Il Meeting Nazionale dei Giovanissimi, sotto l’egida della Federazione Ciclistica Italiana, è l’evento di punta del ciclismo a Porto Sant’Elpidio: grazie alla Gio.Ca. Communications, al comitato de il Grande Ciclismo a Porto Sant’Elpidio, all’entusiasmo e alla forte disponibilità mostrata dall’amministrazione comunale della città elpidiense (con in testa il sindaco Nazzareno Franchellucci e l’assessore allo sport Milena Sebastiani) si potrà ammirare uno spettacolo che unisce la promozione del territorio alla vetrina del ciclismo giovanile d’Italia under 13 con le discipline strada, fuoristrada, abilità da giovedì 15 a domenica 18 giugno.

Ogni anno non manca mai il ricordo del compianto cittì della nazionale italiana professionisti Franco Ballerini: in suo onore è stato intitolato un premio in occasione della cerimonia di apertura che costituisce un momento spettacolare e suggestivo della rassegna con la sfilata di tutte le società giovanili partecipanti da tutta la penisola.

Il Premio Franco Ballerini tiene conto della migliore originalità del team presentato, la migliore allegoria per la società che tramite il tema (rappresenta il tuo territorio) e le scene riesce a rappresentare e trasmettere un messaggio particolare; la migliore coreografia per la società che riesce a comporre il miglior gioco di colori, movimenti, rappresentazioni sceniche, in modo da creare un clima particolarmente festoso e spettacolare.

Franco Ballerini andava per le scuole a parlare di sicurezza del ciclismo, sapendo dei pericoli che il ciclismo aveva davanti e battendosi per le piste ciclabili, ovvero ciclodromi, zone franche, spazi sicuri per i giovanissimi. La giuria sarà composta da rappresentanti della Federazione Ciclistica Italiana, dell’organizzazione e degli Enti Locali.

Tutte le procedure di iscrizione per le singole società sono riconducibili al sito della Federazione Ciclistica Italiana nella sezione Giovanile [a questo link](http://giovanile.federciclismo.it/it/infopage/come-ci-si-iscrive/f68c79f8-7b95-4a8d-9fad-dd6c32d4a4a0/)