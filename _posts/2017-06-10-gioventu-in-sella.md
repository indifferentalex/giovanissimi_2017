---
layout: article
title: "Meeting Nazionale dei Giovanissimi FCI, gioventù in sella a Porto Sant’Elpidio dal 15 al 18 giugno"
description: "Una festa di colori e delle due ruote, i sorrisi dei bambini in sella alla bicicletta per diventare i campioni del domani all’insegna della condivisione e dell’amicizia, il grande seguito di famiglie e di accompagnatori nella massima rassegna giovanile nazionale sotto l’egida della Federazione Ciclistica Italiana: è l’atmosfera del Meeting Nazionale dei Giovanissimi che Porto Sant’Elpidio respirerà a pieni polmoni da giovedì 15 a domenica 18 giugno."
date: 2017-06-10 00:00:00 -0600
image: https://s3.eu-central-1.amazonaws.com/giovanissimi/Meeting_Nazionale_Giovanissimi_FCI_10062017_presentazione_Porto_Sant_Elpidio.jpg
imagealt: "Diamante Loriblu, presentazione del Meeting Nazionale Giovanissimi 31 a Porto Sant'Elpidio, il sindaco Nazareno Franchellucci"
---

# Meeting Nazionale dei Giovanissimi FCI, gioventù in sella a Porto Sant’Elpidio dal 15 al 18 giugno

#### Luca Alò - {{ page.date | date: '%m/%d/%Y' }}

![Diamante Loriblu, presentazione del Meeting Nazionale Giovanissimi 31 a Porto Sant'Elpidio, il Sindaco Nazareno Franchellucci](https://s3.eu-central-1.amazonaws.com/giovanissimi/Meeting_Nazionale_Giovanissimi_FCI_10062017_presentazione_Porto_Sant_Elpidio.jpg)

Una festa di colori e delle due ruote, i sorrisi dei bambini in sella alla bicicletta per diventare i campioni del domani all’insegna della condivisione e dell’amicizia, il grande seguito di famiglie e di accompagnatori nella massima rassegna giovanile nazionale sotto l’egida della Federazione Ciclistica Italiana: è l’atmosfera del Meeting Nazionale dei Giovanissimi che Porto Sant’Elpidio respirerà a pieni polmoni da giovedì 15 a domenica 18 giugno.

Il Meeting è una manifestazione dall’alto valore promozionale per il settore turistico: si profila una ricaduta notevole per il territorio elpidiense sia in termini di presenze che d’indotto stimabile attorno alle 6.000 unità.
 
Gli organizzatori della Gio.Ca. Communications e l’amministrazione comunale di Porto Sant’Elpidio, con in testa il sindaco Nazzareno Franchellucci, l’assessore allo sport Milena Sebastiani e tutto il suo staff tecnico, sono le realtà capofila di questo meraviglioso evento che proietta la città balneare elpidiense al centro dell’attenzione con tutte le iniziative legate al ciclismo, uno sport che si può praticare in tutti i periodi dell’anno tra il mare e l’entroterra.
 
Il Meeting è un format di manifestazione che prevede circa 400 gare, suddivise tra batterie qualificazione e finali, nelle discipline strada, fuoristrada, abilità e sprint nei sei campi gara allestiti sul lungomare della città elpidiense.
 
La somma dei piazzamenti individuali porterà alla stesura di una graduatoria finale che consacrerà la società giovanile campione d’Italia ma anche la passerella di tutte le altre compagini giovanili della penisola che prenderanno parte alla più bella festa del ciclismo giovanile under 13 dell’anno.
 
![Diamante Loriblu, presentazione del Meeting Nazionale Giovanissimi 31 a Porto Sant'Elpidio, Lino Secchi Presidente del Comitato Regionale Marche FCI](https://s3.eu-central-1.amazonaws.com/giovanissimi/Meeting_Nazionale_Giovanissimi_FCI_10062017_presentazione_Porto_Sant_Elpidio_2.jpg)

Ad iscrizioni chiuse il 3 giugno scorso, sono 1605 gli iscritti in rappresentanza di 18 regioni d’Italia (non partecipanti la Valle d’Aosta e il Molise). Degno di nota il grande spiegamento di volontari (50) da tutte le Marche e anche dal Lazio e della Campania per dare manforte agli organizzatori che si augurano il miglior successo e di trascorrere quattro giornate a fianco di due attrazioni forti del territorio: il mare e le biciclette che insieme formano un mix magico che solo Porto Sant’Elpidio sa regalare agli occhi dei turisti e del pubblico.
 
Nell’elegante cornice dello showroom dell’azienda Loriblu, a Porto Sant'Elpidio, a dare lustro alla presentazione moderata con grande maestria e professionalità da Giorgio Martino, la presenza di tanti personaggi del mondo politico, istituzionale, sportivo ed imprenditoriale che hanno portato il proprio saluto e manifestato tutto l’appoggio verso l’operato del comitato organizzatore per un Meeting nel nome e nel ricordo di Michele Scarponi oltre a mettere in risalto la promozione del territorio elpidiense ed anche l’aspetto ludico e pedagogico legato all’attività motoria e alla pratica dello sport in ambito giovanile. 
 
 
PREMIO FRANCO BALLERINI
 
In occasione della cerimonia di apertura programmata per giovedì 15 giugno alle 21:00 con la sfilata di tutte le società partecipanti per ogni regione, il Premio Franco Ballerini terrà conto della migliore originalità del team presentato, la migliore allegoria e coreografia per la società che riesce a comporre il miglior gioco di colori, movimenti, rappresentazioni sceniche, in modo da creare un clima particolarmente festoso e spettacolare.
 
Franco Ballerini era solito andare per le scuole a parlare di sicurezza del ciclismo, sapendo dei pericoli che questo sport aveva davanti e battendosi per le piste ciclabili, ciclodromi, zone franche e spazi sicuri per i giovanissimi.
 
La giuria sarà composta dai rappresentanti della Federazione Ciclistica Italiana, dell’organizzazione e delle istituzioni locali.
 
 
IL PROGRAMMA COMPLETO DEL MEETING 2017
 
GIOVEDÌ 15 GIUGNO

9.00-12.30 - Verifica tessere - Diamond Palace Loriblu. Via dell’Economia, 9.

14.00-17.00 - Verifica tessere - Diamond Palace Loriblu. Via dell’Economia, 9.

19.30-20.30 - Riunione tecnica - Diamond Palace Loriblu. Via dell’Economia, 9.

21.00 - Sfilata e Cerimonia di Apertura.

Ritrovo e parcheggio presso ex stadio Orfeo Serafini lungomare centro Via Mameli. Sfilata, partenza dalla rotonda sul mare Viale della Vittoria, sinistra Via Indipendenza, destra Via Piave, sinistra Via Cesare Battisti. Per tornare al parcheggio Orfeo Serafini si prosegue a sinistra Via Regina Elena, destra Via Don Minzoni, sinistra Via Maddalena, stazione ferroviaria, sottopasso, uscita Orfeo Serafini.
 
VENERDÌ 16 GIUGNO

9.00-13.00 - Prove di abilità categorie G1-G2-G3 maschili e femminili Via Faleria. Prove di Qualificazione Sprint G4-G5-G6 maschili e femminili Via Pesaro. Prove Fuoristrada Categorie Tutte Area Verde tra Via Faleria e Via Pesaro.

16.00-18.00 - Finali primi sprint categorie G4-G5-G6 maschili e femminili Via Pesaro.

18.30-19.30 - Premiazioni della giornata. (Quadrata incrocio Via Marina, lungomare Faleria)
 
SABATO 17 GIUGNO

9.00-13.00 - Prove su Strada Categorie da definire in Base al numero di partecipanti per categoria.

Percorso A - 1150 metri. Partenza in senso orario, lungomare Faleria, via Faleria, a destra via Milano, a destra via Parma, a sinistra via Catania, a destra via Modena, a destra lungomare Faleria. Arrivo.

Percorso B - 850 metri. Partenza in senso anti orario, lungomare Faleria, a sinistra via Curtatone, a sinistra via Palermo, a sinistra via Bari, a sinistra lungomare Faleria. Arrivo.

18.30-19.30 - Premiazione della giornata. Quadrata incrocio Via Marina, Lungomare Faleria.
 
DOMENICA 18 GIUGNO

9.00-13.00 - Prove su strada categorie da definire in base al numero di partecipanti per categoria.

Percorso A - 1150 metri. Partenza in senso orario, lungomare Faleria, via Faleria, a destra via Milano, a destra via Parma, a sinistra via Catania, a destra via Modena, a destra lungomare Faleria. Arrivo.

Percorso B - 850 metri. Partenza in senso anti orario, lungomare Faleria, a sinistra via Curtatone, a sinistra via Palermo, a sinistra via Bari, a sinistra lungomare Faleria. Arrivo.

17.00 - Premiazioni della giornata, Premio Franco Ballerini e premiazioni delle società. Quadrata incrocio Via Marina, Lungomare Faleria.
 
Il regolamento completo di ogni disciplina è disponibile al link [http://meetingpse2017.it/regolamento/](http://meetingpse2017.it/regolamento/)

Credit fotografico Patrizia Canzonetta (Info PSE)