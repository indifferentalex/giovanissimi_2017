---
layout: article
title: "Il Pullman Azzurro della Polizia Stradale al Meeting Nazionale dei Giovanissimi FCI"
description: "Sono quasi in dirittura d’arrivo i preparativi per il Meeting Nazionale dei Giovanissimi-Memorial Adriano Morelli sotto l’egida della Federazione Ciclistica Italiana a cura della Gio.Ca. Communications e del comitato il Grande Ciclismo a Porto Sant’Elpidio in sinergia con l’amministrazione comunale elpidiense all’insegna del connubio vincente tra sport e turismo."
date: 2017-06-14 00:00:00 -0600
image: https://s3.eu-central-1.amazonaws.com/giovanissimi/pullman_azzurro.jpg
imagealt: "Il pullman azzurro della Polizia Stradale a Porto Sant'Elpidio per il Meeting Nazionale dei Giovanissimi FCI"
---

# Il Pullman Azzurro della Polizia Stradale al Meeting Nazionale dei Giovanissimi FCI

#### Luca Alò - {{ page.date | date: '%m/%d/%Y' }}

![Il pullman azzurro della Polizia Stradale a Porto Sant'Elpidio per il Meeting Nazionale dei Giovanissimi FCI](https://s3.eu-central-1.amazonaws.com/giovanissimi/pullman_azzurro.jpg)

Sono quasi in dirittura d’arrivo i preparativi per il Meeting Nazionale dei Giovanissimi-Memorial Adriano Morelli sotto l’egida della Federazione Ciclistica Italiana a cura della Gio.Ca. Communications e del comitato il Grande Ciclismo a Porto Sant’Elpidio in sinergia con l’amministrazione comunale elpidiense all’insegna del connubio vincente tra sport e turismo.

L’entusiasmo degli organizzatori e delle istituzioni locali, unitamente alla presenza di 1600 bambini iscritti in rappresentanza di 200 società (da 18 regioni d’Italia) lasciano presagire che lo spettacolo sarà garantito al massimo da giovedì 15 a domenica 18 giugno con 400 batterie di gare tra qualificazioni e finali nelle discipline strada, fuoristrada, abilità e sprint.
 
La novità del Meeting 2017 è data dalla presenza del Pullman Azzurro della Polizia Stradale: se da fuori appare come un classico autobus, malgrado la livrea esterna esclusiva e colorata, all’interno non ci sono i sedili ma una vera e propria aula multimediale.
 
La funzione del Pullman Azzurro è quella di trasmettere messaggi di educazione stradale ai grandi e piccini per vivere la strada nel segno della sicurezza. La vocazione itinerante di questi mezzi consente di raggiungere luoghi e paesi lungo tutto lo stivale ed anche di presenziare nei grandi eventi ciclistici come il Giro d’Italia professionisti ed anche il Meeting giovanile avrà questa straordinaria opportunità per dare una corretta informazione ed alla sensibilizzazione dei giovani sui problemi della sicurezza stradale.

GIOVEDÌ 15 GIUGNO

9.00-12.30 - Verifica tessere - Diamond Palace Loriblu. Via dell’Economia, 9.

14.00-17.00 - Verifica tessere - Diamond Palace Loriblu. Via dell’Economia, 9.

19.30-20.30 - Riunione tecnica - Diamond Palace Loriblu. Via dell’Economia, 9.

21.00 - Sfilata e Cerimonia di Apertura.

Ritrovo e parcheggio presso ex stadio Orfeo Serafini lungomare centro Via Mameli. Sfilata, partenza dalla rotonda sul mare Viale della Vittoria, sinistra Via Indipendenza, destra Via Piave, sinistra Via Cesare Battisti. Per tornare al parcheggio Orfeo Serafini si prosegue a sinistra Via Regina Elena, destra Via Don Minzoni, sinistra Via Maddalena, stazione ferroviaria, sottopasso, uscita Orfeo Serafini.