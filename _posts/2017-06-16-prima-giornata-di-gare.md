---
layout: article
title: "Meeting Nazionale dei giovanissimi FCI, in archivio la prima giornata di gare"
description: "Il Meeting Nazionale dei Giovanissimi-Memorial Adriano Morelli, sotto l’egida della Federazione Ciclistica Italiana, è partito sotto il sole caldissimo di Porto Sant’Elpidio e con lo sfondo dell’azzurro del Mare Adriatico con un mix perfetto di colori, emozioni e pedalate che hanno trasformato il lungomare sud della città elpidiense in una vetrina nella vetrina in ambito sportivo e promozionale del territorio con il pienone tanto atteso di bambini, ragazzi, famiglie ed accompagnatori, da tutta la penisola ed isole comprese, che hanno potuto beneficiare anche del relax in spiaggia e dei bagni al mare a pochi passi dai campi di gara allestiti nel quartiere Faleriense."
date: 2017-06-16 00:00:00 -0600
image: https://s3.eu-central-1.amazonaws.com/giovanissimi/meetinggiuria.jpg
imagealt: "Giuria del premio Franco Ballerini, con il sincado Franchellucci, assessore dello sport Sebastiani, Simona Rolandi e molti altri Meeting Nazionale Giovanissimi a Porto Sant'Elpidio"
---

# Meeting Nazionale dei giovanissimi FCI, in archivio la prima giornata di gare

#### Luca Alò - {{ page.date | date: '%m/%d/%Y' }}

![Giuria del premio Franco Ballerini, con il sincado Franchellucci, assessore dello sport Sebastiani, Simona Rolandi e molti altri Meeting Nazionale Giovanissimi a Porto Sant'Elpidio](https://s3.eu-central-1.amazonaws.com/giovanissimi/meetinggiuria.jpg)

Il Meeting Nazionale dei Giovanissimi-Memorial Adriano Morelli, sotto l’egida della Federazione Ciclistica Italiana, è partito sotto il sole caldissimo di Porto Sant’Elpidio e con lo sfondo dell’azzurro del Mare Adriatico con un mix perfetto di colori, emozioni e pedalate che hanno trasformato il lungomare sud della città elpidiense in una vetrina nella vetrina in ambito sportivo e promozionale del territorio con il pienone tanto atteso di bambini, ragazzi, famiglie ed accompagnatori, da tutta la penisola ed isole comprese, che hanno potuto beneficiare anche del relax in spiaggia e dei bagni al mare a pochi passi dai campi di gara allestiti nel quartiere Faleriense.

![Corse di Mountain Bike](https://s3.eu-central-1.amazonaws.com/giovanissimi/mngfcimtb.jpg)

Dopo aver archiviato all’insegna dell’entusiasmo, della goliardia, del puro divertimento, della originalità e della fantasia delle coreografie, la sfilata delle squadre partecipanti (presentata dalla giornalista di Rai Sport Simona Rolandi) tra le vie cittadine di Porto Sant’Elpidio nell’ambito del Premio Franco Ballerini, alla presenza di Renato Di Rocco (presidente della Federazione Ciclistica Italiana) e dell’amministrazione comunale elpidiense, rappresentata dal sindaco Nazzareno Franchellucci e dall’assessore allo sport e al turismo Milena Sebastiani, la prima giornata di gare è iniziata con le prove di abilità per le categorie G1-G2-G3 maschili e femminili, le batterie di qualificazione sprint per le categorie G4-G5-G6 maschili e femminili, le finali delle gare sprint e al gran completo si sono svolte le prove dedicate alla mountain bike dai G1 ai G6 maschili e femminili.
 
![Corse di Mountain Bike](https://s3.eu-central-1.amazonaws.com/giovanissimi/mngfcimtb2.jpg)

Il programma delle gare di domani, sabato 17 giugno, prevede lo svolgimento delle prove su strada (dalle 9:00 alle 13:00) con le categorie da definire in base al numero di partecipanti e suddivisi in tre circuiti differenti: percorso A (1150 metri, partenza in senso orario, lungomare Faleria, via Faleria, a destra via Milano, a destra via Parma, a sinistra via Catania, a destra via Modena, a destra lungomare Faleria arrivo), percorso B (850 metri, partenza in senso anti orario, lungomare Faleria, a sinistra via Curtatone, a sinistra via Palermo, a sinistra via Bari, a sinistra lungomare Faleria arrivo).
 
Le classifiche delle gare odierne sono disponibili sul sito della Federazione Ciclistica Italiana al link [http://www.federciclismo.it/it/hierarchical_documents_page/risultati/a64e7feb-ab65-4b12-83e6-6127aa871c6a/](http://www.federciclismo.it/it/hierarchical_documents_page/risultati/a64e7feb-ab65-4b12-83e6-6127aa871c6a/)

Credit fotografico Patrizia Canzonetta (Info PSE)